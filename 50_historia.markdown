---
layout: page
title: Historia
date: 2012-04-25 10:40:21
---

I ett lugnt och lummigt villaområde i Bromsten ligger kollektivhuset Fristad, som byggdes 1983. Tolv år senare genomgick nästan alla 135 lägenheter en totalrenovering. Det blev nya badrum, golv och tapeter. Storleken på lägenheterna varierar mellan tvåor, treor, fyror och femmor. Av dessa lägenheter är fyra handikappanpassade. Huset är byggt på ett spännande och variationsrikt sätt och följer terrängens lutning.

På innergården finns det gott om rabatter och gräsmattor. En lekplats för barnen att leka i och en inhägnad trädgård med ett tjugotal kollonilotter där de boende som vill kan odla både grönsaker och blommor. Trädgården har ca tio fruktträd som alla får äta från. Ett trivsamt lusthus att sitta i när solen steker hett eller när regnet strilar ner är väl använt. Vi har en verktygsbod med intilliggande komposter. Det finns gott om trädgårdsbord och sittbänkar och ofta besöks vår gemensamma oas av gemenskapstörstande vänner.

Vi boende har även tillgång till gemensamhetslokaler där man kan idka aktiviteter såsom sport, pingis, gym, bastu, massage, matlag, bokcirkel, loppmarknad, vävning, konstnärligt skapande, snickeri m.m. Vi boende städar själva trappor och korridorer. Vi är organiserade i fem städlag och de hyresgäster som städar får en ersättning för utfört arbete genom avdrag på hyran. Det är städlagens insats som genererar pengar till övriga arbetsgrupper. Det är alltså fristadsbornas engagemang som gör denna boendeform möjlig!

På gångavstånd från huset finns en stor och välsorterad matbutik. Det går bussar till Sundbyberg, Solna, Spånga och Vällingby där all tänkbar service finns inklusive pendeltåg och T-bana till city.



